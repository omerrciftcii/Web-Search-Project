 x Son Dakika Yazarlar Siyaset Ekonomi Dünya Gündem SİYASET » Siyaset » Haber » Kaybedenlerin koltuk savaşı... Kaybedenlerin koltuk savaşı... Paylaş Twitle A + a - Eklenme Tarihi 05.07.2018 - 1:15 - Güncellenme Tarihi 05.07.2018 - 1:15 Tunca Bengin » Sokaktaki İnsan tunca.bengin@milliyet.com.tr Tüm Yazıları Kılıçdaroğlu’na göre seçimin kazananı (!) CHP’ de iktidar kavgası erken patlak verdi. Aslında buna kaybedenlerin koltuk savaşı demek daha doğru. Çünkü partisine 8 puan fark atan İnce, Cumhurbaşkanlığını kıl payı kaçırmış havasında, Kılıçdaroğlu ise AKP’ nin düşen oy oranı yutturmacasıyla galiptir bu yolda mağlup iddiasında. Dolayısıyla da ülkeye değil, partiye iktidar olma ritüeli CHP’ de yine vizyonda. Biri “Kalk, o koltuk benim hakkım” diyor, diğeri “Olmaz, önümüzde bir seçim daha var” bahanesiyle inatlaşıyor. Yani her ikisi de “Omuz omuza verelim, biz nerede hata yaptık, halktan nasıl koptuk?” deyip ortak çözüm üretmek yerine, bildik “Sen git, ben geleyim” mantığıyla hareket ediyor. Üstelik bunu Kılıçdaroğlu ve İnce’ nin çevresindekiler de körüklüyor. Çünkü onların da “koltukları” söz konusu. Açıkçası, yine partiden ziyade bireysel çıkarlar daha ön planda. Dün bu durumu 1970’ li yıllarda CHP’ yi iktidara taşıyan hareketin öncülerinden Ali Topuz’ la konuştum. Öncelikle de “CHP’nin sorunu lider mi?” diye sordum. Yanıtı şuydu: “CHP’nin elbette ki lider sorunu da var ama öncelikli sorunu partinin hem üye hem örgüt bazında demokratikleştirilmesi ve yeniden yapılandırılması. Partinin vizyonu ve ideolojisinin yeniden açık, net hale getirilmesi lazım. Bunlar olmadığı sürece CHP’nin halkla iletişimini kurmak liderlerin değiştirilmesi suretiyle sağlanamaz. Yapılan tartışmalar aslında partiyi kurtaracak konular üzerinde değil, ‘Senden daha iyi yönetirim, aklıma ne gelirse onu yaparım’ anlayışıyla götürülüyor.” Bugünkü görüntüde CHP’nin bölünme riski var mı? “CHP’nin hiçbir zaman bir bölünme riski yoktur. Kimse kendisini dev aynasında görmesin. Bu partiden çok önemli insanlar hem de ideolojik tartışma yaparak ayrıldı; Turhan Feyzioğlu, Kasım Gülek, Kemal Satır gibi. Onlar da ayrıldılar, parti kurdular, kısa bir süre sonra eridiler. CHP köklü ve çok sağlam temelleri olan bir parti, o nedenle hiç kimsenin gücü partiyi bölmeye yetmez. Ecevit CHP Genel Başkanlığı’ndan istifa etti, DSP’yi kurdu. Ne oldu? Konjonktürel bir imkândan yararlanarak bir süre başbakanlık yaptı ama partisi bugün yerlerde sürünüyor.” İnce’ nin, yarattığı rüzgârla, sanki 1970’lerdekine benzer bir hava estirmiş gibi olduğunu belirten Topuz “Ama...” diyor ve devam ediyor: “İnce çok değerli bir iş yapmıştır, dolayısıyla, ihmal edilecek birisi değildir ama sadece mitinglerdeki performanslarına bakarak CHP kurtarıcısını buldu demek yanlıştır. Çünkü CHP’yi bir kişi kurtaramaz, bir kadro kurtarır.” Bu çıkıştan sonra Kılıçdaroğlu ile ince tekrar bir araya gelebilirler mi? “Gelmelidirler, şu anda Cumhurbaşkanlığı seçiminde başarılı bir performans gösterdi diye Genel Başkan’a sen çekil, ben olayım demesi doğru davranış değil. Genel Başkan kendi çekilse, ‘Gel Muharrem, seni yapalım’ dese belki işler daha kolay yapılır. O da bunu demiyor, o nedenle burada hem Kemal Bey’in hem İnce’nin kendilerini ön planda tutan yaklaşımları var. Bu ikisinin yan yana gelip çalışabilecekleri bir noktaya gelmedikçe sorun çözülemez.” Özetle, CHP’ deki koltuk savaşında sular nasıl durulur kestirmek zor ama Topuz’ un dedikleri taraflar açısından tam bir ders niteliğinde. Tabii anlayana... Yazarın Diğer Yazıları CHP’de herkesin koltuk hesabı var 19.07.2018 FETÖ bitti diyen büyük hata eder 16.07.2018 Adnan Hoca’nın bacı imamları 14.07.2018 İYİ Parti tek seçimlik hareket mi? 12.07.2018 ABD, Karayılan ve Bayık’ı gözden çıkardı 09.07.2018 Milletin vekili olmak ya da olmamak 07.07.2018 Kaybedenlerin koltuk savaşı... 05.07.2018 Milliyetçi oylarda bileşik kaplar prensibi 02.07.2018 İnce Yalova’da neden kaybetti? 30.06.2018 İnce, Kılıçdaroğlu’nun kimyasını bozdu 28.06.2018 Erdoğan kazandı AKP azaldı 25.06.2018 Sandığın sesinden sonra ne söylesen boş... 23.06.2018 Seçmen kararını verdi sandığı bekliyor 21.06.2018 İkinci turun anahtarı parlamento dağılımı 18.06.2018 Adaylar non stop mitingde 16.06.2018 PKK’nın lider kadrosu nereye tüydü? 14.06.2018 İttifaklarda artık oy hesapları 11.06.2018 HÜZÜNLÜ GÜN 09.06.2018 ABD YPG/PKK’dan vazgeçer mi? 07.06.2018 Seçim atmosferinde Menbiç hamlesi 04.06.2018 Etiketler Yazarlar Tüm Yazarlar Güneri Cıvaoğlu ABD’ye çağrı Mehmet Soysal ANLAMSIZ İSTEKLER Fuat Bol Seçimin kazananı Özay Şendir YOK DEVENİN PABUCU! Selva Demiralp PİYASALAR NASIL? Sina Koloğlu ACAYİP OLAN GÜLMEK Mİ? Asu Maro DERTLİ SAZ BOŞA ÇALMIYOR Sami Kohen Helsinki’den sonra... Güngör Uras ÇÖZÜM İÇİN PAKET LAZIM Serkan Ünsal 2. Çeyrekte 16 girişime 8.5 Milyon $ yatırım! YAZARLARI Cengiz Hortoğlu Sosyal Medya Av.Suat Yurdseven İkale Sözleşmesine İşçinin "Tüm Haklarım Saklıdır" Yazması Siyaset Manşetler MHP Genel Başkan Yardımcısı Yalçın: Milletin hayati çık... Azınlıklara "ibadethane" müjdesi! Adalet Bakanı açıkladı: En önemli delil telefonundan çı... Son Dakika Yazarlar Video Foto Galeri Astroloji Bebek Çocuk BİK Bilgi Yarışması Blog Cadde Cafe Cumartesi Çizerler Dünya Muhabirin Gözünden Ege Eğitim Ekler Ekonomi Finans Gündem Kitap Hava Yol Hayat Kadın Kariyer Kişisel Bakım Konut - Emlak Kültür Sanat Magazin Mizah Moda Molatik Mutfak Otomobil Oyun Oyun Dünyası Program İndir Pazar Sağlık Sinema Siyaset SizdenSize Spor Tatil Teknoloji Tv Yerel Haberler Vitrin Yol Durumu Arşiv Mobil Kampanya Sözleşmesi Sitene Ekle RSS Üyelik Bülten Künye Reklam İletişim Kurumsal Facebook’ta Takip Et Twitter’da Takip Et Google +’da Takip Et Instagram’da Takip Et © 2018 Milliyet.com.tr 
